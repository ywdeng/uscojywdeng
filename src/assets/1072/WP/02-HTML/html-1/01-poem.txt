唐詩

五言古詩

五言古詩是中國古代詩歌體裁的一種，全篇由五字句構成。與近體詩（絕句、律詩）相異的是，五言古詩不講求對仗和平仄。

春思

作者：李白

燕草如碧絲， 秦桑低綠枝。
當君懷歸日， 是妾斷腸時。
春風不相識， 何事入羅幃？

李白

字太白，又字青蓮。賀知章讀到李白的詩，讚嘆他是謫仙。與杜甫齊名，後人稱為詩仙。

送別

作者：王維

下馬飲君酒， 問君何所之？
君言不得意， 歸臥南山陲。
但去莫復問， 白雲無盡時。

王維

字摩詰，太原人，九歲知屬辭，與弟縉齊名。開元初，擢進士，歷監察御史，累遷尚書右丞，世稱王右丞。 工草隸，善詩畫，名盛開元天寶間，時謂其詩中有畫，畫中有詩。有別墅在輞川，嘗與裴迪同游其中，賦詩為樂。